# Crea de linguas

La *linguas construida* (en engles *conlang*) es linguas artifis
naseda de la spirito de un, o a veses alga persones. Les es diferente
de linguas natural ce apare con la evolui de un lingua presedente
parlada par un popla completa dura multiple sentenios, como franses,
engles, putong, nion, bahasa o cosa (engles: *!Xhosa*).

Linguas construida pote ave difere intende tra sua crea, pe:
- es parlada como otra linguas natural afin de es un lingua franca
  entre multiple comunias, como elefen o esperanto
- es un lingua secreta ce sola algun persones conose afin de comunica
  sin ce on comprende los
- esperia lo ce es posible linguisticamente, como
  [Lojban](https://en.wikipedia.org/wiki/Lojban) ce atenta a es la
  lingua la plu lojica
- completa un universo fantasial, como la linguas elfin de Tolkien o
  klingon de Star Trek
- sola es arte, como la pinta o la poesia.

En mea caso, la du ultima espicas es los ce me impulsa a crea nova
linguas. Mea du projetas xef es
[proto-Ã±yqy](https://conlang.phundrak.com/proto-nyqy) e
[eittlansce](https://conlang.phundrak.com/eittlandic). La prima es un
lingua prima ce se fundi sur no otra lingua, ma ce me va usa a crea un
familia linguistica completa, en ce eittlansce es desende de la lingua
de la vicinges, vea nordica, e ce se parla en la pais fantasial de
Eittland.

On pote trove plu de informa sur [mea loca ueb de linguas construida](https://conlang.phundrak.com/).
